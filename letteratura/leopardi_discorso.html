 <!DOCTYPE html>
<html>

  <head>
    <meta http-equiv="Content-Type" content="text/html; charset=utf-8">
    <link rel="alternate" type="application/rss+xml" title="RMS RSS" href="rss/rss.xml">
    <title>Pagina personale di Primo Buscemi</title>
    <link rel="shortcut icon" href="https://8ea380fcd78f.ngrok.io/leone.jpg" type="image/x-icon">
<link rel="icon" href="rms.png">
  </head>

  <body style="min-width:678px; background-color:white;">





    <center>
	    <h1>      <a href="/index.html" style="color:black">Pagina personale di Primo Buscemi</a></h1>


<hr style="height:2px;border-width:0;color:black;background-color:black; margin-left: 100pt;
  margin-right: 100pt; margin-bottom: 20pt;">
   <h2>
Discorso sopra lo stato presente dei costumi
degl'Italiani, Giacomo Leopardi (1824)
      </h2>
   <div class="columnt1" style="text-align:center; font-size:16pt; margin-bottom: 20pt; ">
	   <em> lettura essenziale per comprendere il cuore dei problemi italiani,  20 Dicembre 2020</em>
   </div>

<div class="columnt1" style="text-align:center; font-size:20pt; margin-bottom: 20pt; margin-left: 80pt; margin-right: 80pt;">
          <a href="/letteratura/discorso_leopardi.pdf">scarica il pdf
</a></div>


<div class="columnt1" style="text-align:left; font-size:20pt; margin-bottom: 20pt; margin-left: 80pt; margin-right: 80pt;">
         Estratti che ho trovato attuali:   </div>

<p style="text-align:left; font-size:16pt; margin-left: 50pt; margin-right: 50pt; ">
"Ma lasciando tutte
queste e quelle, e restringendoci alla sola mancanza di società, questa opera naturalmente che in Italia non havvi una maniera, un tuono italiano determinato. Quindi non havvi assolutamente buon
tuono, o egli è cosa così vaga, larga e indefinita che lascia quasi interamente in arbitrio di ciascuno
il suo modo di procedere in ogni cosa. Ciascuna città italiana non solo, ma ciascuno italiano fa tuono e maniera da sé.
Non avendovi buon tuono, non possono avervi convenienza di società (bienséances). Mancando queste, e mancando la società stessa, non può avervi gran cura del proprio onore, o l’idea
dell’onore e delle particolarità che l’offendono o lo mantengono e vi si conformano, è vaga e niente
stringente. Ciascuno italiano è presso a poco ugualmente onorato e disonorato. Voglio dir che non è
né l’uno né l’altro, perché non v’ha onore dove non v’ha società stretta, essendo esso totalmente una
idea prodotta da questa, e che in questa e per questa sola può sussistere ed essere determinata."
</p>

<p style="text-align:left; font-size:16pt; margin-left: 50pt; margin-right: 50pt; ">
"Primieramente dell’opinione pubblica gl’italiani in generale, e parlando massimamente a proporzion degli altri popoli, non ne fanno alcun conto. Corrono e si ripetono tutto giorno cento proverbi in Italia che affermano che non s’ha da por mente a quello che il mondo dice o dirà di te, che
s’ha da procedere a modo suo non curandosi del giudizio degli altri, e cose tali. Lungi che gl’italiani
considerino, come i francesi, per la massima delle sventure la perdita o l’alterazione dell’opinion
pubblica verso loro, e sieno pronti, come i francesi ben educati, a soffrire e sacrificar qualunque cosa piuttosto che incorrere anche a torto in questo inconveniente; essi non si consolano di cosa alcuna
più di leggieri che della perdita eziandio totale (giusta o ingiusta che sia) dell’opinione pubblica, e
stimano ben dappoco chi pospone a questo fantasma i suoi interessi e i suoi vantaggi reali (o quelli
che così si chiamano nel linguaggio della vita), e chi non si cura d’incorrere per amor di quello in
danni o privazioni vere, d’astenersi da piaceri, ancorché minimi, e cose tali. Insomma niuna cosa,
ancorché menomissima, è disposto un italiano di mondo a sacrificare all’opinion pubblica, e questi
italiani di mondo che così pensano ed operano, sono la più gran parte, anzi tutti quelli che partecipano di quella poca vita che in Italia si trova. Non si può negare che filosoficamente e geometricamente parlando, essi non abbiano assai più ragione dei francesi e degli altri che pensano e operano
diversamente, e che per conseguenza in questa parte essi non sieno, quanto alla pratica, assai più filosofi. Al che li porta lo stato delle cose loro, nel quale in realtà l’opinione pubblica, per la mancanza di società stretta, pochissimo giova favorevole e pochissimo nuoce contraria, e la gente per quanta ragione abbia di dir male o bene di uno, di pensarne bene o male, prestissimo si stanca dell’uno e
dell’altro; si dimentica affatto delle ragioni che aveva di far questo o quello, benché certissime e
grandissime, e torna a parlare e pensare di quella tal persona con perfetta indifferenza, e come d’una
dell’altre.
 "

</p>

<p style="text-align:left; font-size:16pt; margin-left: 50pt; margin-right: 50pt; ">
"Secondariamente, e questa è cosa molto osservabile, come l’opinion pubblica, così la vita non
ha in Italia non solo sostanza e verità alcuna, che questa non l’ha neppure altrove, ma né anche apparenza, per cui ella possa essere considerata come importante. Lascio la totale mancanza
d’industria, e d’ogni sorta di attività, e quella di carriere politiche e militari, quella d’ogni altro istituto di vita e di professione per cui l’uomo miri a uno scopo, e coll’aspettativa, coi disegni, colle
speranza dell’avvenire, rilevi il pregio dell’esistenza, la quale sempre che manca di prospettiva d’un futuro migliore, sempre ch’è ristretta al solo presente, non può non parer cosa vilissima e di niun
momento, perché nel presente, cioè in quello che è sottoposto agli occhi, non hanno luogo le illusioni, fuor delle quali non esiste l’importanza della vita. Or la vita degl’italiani è appunto tale, senza
prospettiva di miglior sorte futura, senza occupazione, senza scopo, e ristretta al solo presente."

</p>

<p style="text-align:left; font-size:16pt; margin-left: 50pt; margin-right: 50pt; ">
"Per queste cagioni gl’italiani di mondo, privi come sono di società, sentono più o meno ciascuno, ma tutti generalmente parlando, più
degli stranieri, la vanità reale delle cose umane e della vita, e ne sono pienamente, più efficacemente e più praticamente persuasi, benché per ragione la conoscano, in generale, molto meno. Ed ecco
che gl’italiani sono dunque nella pratica, e in parte eziandio nell’intelletto, molto più filosofi di qualunque filosofo straniero, poiché essi sono tanto più addomesticati, e per dir così convivono e sono
immedesimati con quella opinione e cognizione che è la somma di tutta la filosofia, cioè la cognizione della vanità d’ogni cosa, e secondo questa cognizione, che in essi è piuttosto opinione o sentimento, sono al tutto e praticamente disposti assai più dell’altre nazioni.
"

</p>

<p style="text-align:left; font-size:16pt; margin-left: 50pt; margin-right: 50pt; ">
"Or da ciò nasce ai costumi il maggior danno che mai si possa pensare. Come la disperazione,
così né più né meno il disprezzo e l’intimo sentimento della vanità della vita sono i maggiori nemici
del bene operare, e autori del male e della immoralità. Nasce da quelle disposizioni la indifferenza
profonda, radicata ed efficacissima verso se stessi e verso gli altri, che è la maggior peste de’ costumi, de’ caratteri, e della morale. "

</p>



<style>
footer {

	width: 100%;
	left: 0;
	bottom: 0;
	background-color: white;
	color: black;
	text-align: center;
}
hr {
  display: block;
  margin-top: 0.5em;
  margin-bottom: 0.5em;
  margin-left: 50pt;
  margin-right: 50pt;
  border-style: inset;
  border-width: 2px;
}
</style>
<footer>
<hr>
<p> Pagina personale di Primo Buscemi <a href="https://creativecommons.org/licenses/by/3.0/it/">(Licenza Creative Commons Attribuzione 3.0 Italia)</a>  &nbsp; Email: primobuscemi@gmail.com  &nbsp;  <em>LinkedIn</em>: <a href="https://www.linkedin.com/in/primo-buscemi-05a981195/" rel="noreferrer noopener" target="_blank">Primo Buscemi</a> &nbsp; Twitter: @PrimoBuscemi </p>
</footer>




</body>
</html>
